<!DOCTYPE html>
<html lang="uk">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
    <title>Lesson 3</title>
</head>

<body>
    <h1>Кобиляча голова</h1>
    <div class="content">
        <h2>Зміст</h2>
        <ul>
            <li><a href="#false">Обман</a></li>
            <li><a href="#travel">Дочка покидає рідний дім</a></li>
            <li><a href="#new-home">Новий дім</a></li>
            <li><a href="#horse">Незвичайний гість</a></li>
            <li><a href="#miss">Невдала спроба</a></li>
        </ul>
    </div>
    <div class="introduction" id="introduction">
        <p>Як був собі дід та баба. У діда була дочка і в баби дочка; обидві вже були дівки. Дідової дочки баба не
            любила. Усе, було, лає її, сердешну, та знущається над нею, та ще, було, й діда підцьковує, щоб згриз голову
            своїй дочці. Оце, було, підуть обидві дівки на досвітки; бабина ж дочка усе тільки жирує з хлопцями, поки ті
            й мички попалять, і пряжу порвуть, а дідова дочка усе робить — пряде там або що інше, а вже ні часиночки не
            згуляє. Оце ж уранці йдуть додому; дійдуть до перелазу, то бабина дочка й каже дідовій:</p>
        <img src="img/horse.jpg" alt="Лошадиная голова">
    </div>
    <div class="false" id="false">
        <h3>Обман</h3>

        <ul>
            <li>— Дай я тобі, сестричко, починки подержу, поки ти перелізеш!</li>
            <li>Та візьме та й оддасть їй починки, а вона мерщій вскочить у хату до матері:</li>
            <li>— Дивись,— каже,— <span>мамо</span>, скільки я напряла; а та, сяка-така, усе тільки з хлопцями жирувала.
            </li>

        </ul>
        <p>А матері того й треба — напуститься зараз на ту сердешную: «Ти сяка й така, ти й ледащо, ти й робити не
            вмієш.» А вона, бідна, вже тільки плаче.

            Що дальше — баба все гірше й гірше ненавидить свою пасербицю. Раз і каже дідові:</p>
        <p>— Одведи-таки та й одведи свою дочку в ліс: нехай її там звіряки з'їдять. Вона, ледащо, не хоче нічого
            робити,— нехай пропада.<br>
            Дід довго одказувався: жаль було йому дочки,— та що ти зробиш з бабою?.. Вона й його добре держала в руках,
            і він її боявся, як той ладану.</p>
    </div>
    <div class="travel" id="travel">
        <h3>Дочка покидає рідний дім</h3>
        <p>— Збирайся ж, дочко, та й ходім,— каже дід.</p>
        <p>А баба така вже рада, мов її на вилах підсадило: мотається так проворно по хаті та лагодить харчі.</p>
        <p>— Оце ж тобі, дочко, й <a href="https://www.google.com/" target="_blank">борошенця</a> нав'язала: в одному
            вузлику пшеничне — галушечку або що коли звариш, а оце пшінця на кулешик і сало.</p>
        <p>Забрала вона ті харчі, заплакала та й пішла з батьком. Йшли-йшли, дійшли до лісу; дивляться — доріжка. Батько
            й каже:</p>
        <p>— Ходімо ж оцією доріжкою. Куди вона нас приведе, там тобі й жити.</p>
    </div>
    <div class="new-home" id="new-home">
        <h3>Новий дім</h3>
        <p>Пішли. Далеко вже одійшли од краю, а ліс густий-густий, такий, що й не проглянеш; коли це дивляться —
            лощинка, а там пасіка й землянка.</p>
        <p>Увійшли вони в землянку. <br>

            — Добрий день! <br>

            А дід встає з печі та: <br>

            — Здорові, люди добрі!</p>
        <p>Ото розпиталися там, що за люди і чого сюди забилися. Отак і так, розказують. І просить батько того діда, щоб
            прийняв його дочку.</p>
        <p>— Та й зоставайся,— каже,— дочко, <mark>будемо тут удвох жити</mark>. Літом я буду в пасіці сидіть, а ти тут
            займеш собі огородець та будеш куйовдиться й на зиму дбати всячину; а зимою хоч бджоли й забирають додому, а
            я все-таки тут живу,— то й буде нам с тобою охітніше, аби твоя охота.</p>
        <p>Батько ще трохи поговорив з дідом та й каже дочці: <br>

            — Роздивись же там, дочко, що тобі мати дала, та заходись — навари вечеряти, а я піду дровець урубаю.</p>

        <p>Кинулась вона до тих вузликів, гляне: в одному — попіл, а в другому — печина. Вона так і заголосила. <br>

            — Не плач, дочко,— каже дід,— піди в комору: у мене всячина є; набери борошна пшеничного й сала візьми, та й
            навариш галушок.</p>

        <p>Пішла вона, набрала борошна, замісила, затопила в печі й почала варити вечерю.</p>
        <p>Дід пішов на ніч додому в село: йому там треба було взяти вуликів і деяких харчів,— а батько її сказав, що
            переночує цю ніч тут, а завтра раненько піде додому. Він сказав це тільки на те, щоб дочка не плакала.
            Вийшов із землянки, взяв колодочку, прив'язав до вугла, а сам потяг додому.</p>

        <p>— То мій батечко дровця рубає. <br>
            Уп’ять вітер повіє, а колодочка стук-стук, то вона: <br>
            — То мій батенько дровця рубає.</p>
        <p>Уже й вечеря постигла, а батько не йде в хату. Ждала вона, ждала, далі дума: «Піду подивлюсь, де він».</p>
        <p>Вийшла, обійшла кругом хати — нема батька. А надворі — поночі, хоч око виколи... Вернулась у хату — не
            хочеться самій вечеряти. Походила-походила по хаті: «Піду,— думає,— буду кликати: може, хто озветься».</p>
    </div>
    <div class="horse" id="horse">
        <h3>Незвичайний гість</h3>
        <p>Вийшла, стала на порозі та й гукає: <br>

            — Ой хто в лісі, хто за лісом, ідіть до мене вечеряти! <br>

            Не чути нікого. Вона й удруге: <br>

            — Ой хто в лісі, хто за лісом, ідіть до мене вечеряти! <br>

            Не чути нікого. Вона й утретє.</p>
        <p>Аж обізвалась Кобиляча голова. Стукотить, гримотить, до дідової дочки вечеряти йде.</p>
        <p>— Дівко, дівко, одчини! <br>

            Вона одчинила. <br>

            — Дівко, дівко, через поріг пересади! <br>

            Вона пересадила. <br>

            — Дівко, дівко, зсади мене на піч! <br>

            Вона зсадила. <br>

            — Дівко, дівко, дай мені вечеряти! <br>

            Вона подала їй вечеряти. <br>

            — Дівко, дівко, влізь мені в праве вухо, а в ліве вилізь!</p>
        <p>Як заглянула ж вона в праве вухо, а там усякого добра і видимо, й невидимо! Чого там тільки й не було!.. І
            убрання всякі, коні, карети, кучери. А золота та срібла! А грошей!..</p>
        <p>— Бери ж, що тобі треба і скільки хоч,— каже Кобиляча голова,— це тобі за те, що мене слухала.</p>
        <p>Вона набрала собі всякого добра і вилізла в ліве вухо. А голова так і загула, де й ділась, мов крізь землю
            провалилась...</p>
        <p>Вранці вернувся дід. Увійшов у свою землянку — так куди! Й не пізнати ні землянки, ні дідової дочки: в
            землянці, як у світлиці, прибрано та чисто, а дідова дочка сидить, як панянка пишна, убрана в шовкове плаття
            та в золото, а коло неї лакеї та служебки ходять, і тільки вона очима проведе — уже й знають, чого їй треба.
            Як увійшов дід, вона зараз розказала йому все, що було, дала йому грошей:</p>
        <p>— Оце,— каже,— дідусю, за те, що ти прийняв мене, нещасну сироту.</p>
        <p>Потім звеліла запрягти карету і поїхала до свого батька.Її там не впізнали, і як уже вона розказала все, то
            мачуха аж об поли вдарилась, що, бач, вона думала її з світу зігнати, а тут зовсім не так вийшло... Вона
            погостювала трохи, дала батькові грошей та й поїхала в город, купила там собі будинок і зажила панію. Як
            тільки вона поїхала, баба давай торочити дідові:</p>
        <p>— Одведи та й одведи й мою дочку туди, де була твоя: нехай і вона стане такою панією.</p>
        <p>— Та й нехай же збирається; я одведу.</p>
        <img src="img/river.jpg" alt="Річка">
    </div>
    <div class="miss" id="miss">
        <h3>Невдала спроба</h3>
        <p>Вона зараз налагодила харчів — не попелу та печини, як дідовій дочці, а борошна, пшона і всяких ласощів.
            Поблагословила дочку:</p>
        <p>— Слухай,— каже,— батька; куди він вестиме, туди й іди за ним.</p>
        <p>Пішли, увійшли в ліс. А ліс темний-темний, дуби такі товсті, що чоловік не обніме, і хоч би де стежечка, так,
            немов там ніколи чоловіча нога не була, аж сумно якось.</p>
        <p>Йшли-йшли, дивляться — стоїть хата на курячій ніжці. Вони увійшли в ту хату</p>
        <p>— Помагай біг! <br>

            Не чути нікого. Заглянула на піч — нікого. <br>

            — Ну, зоставайся ж тут, дочко, а я піду тобі дровець нарубаю, а ти тут поки звари вечеряти.</p>
        <p>Вийшов і вп'ять прив'язав до вугла колодочку, а сам потяг додому. Вітер повіє, то колодочка стук-стук, а
            бабина дочка в хаті:</p>
        <p>— То мій батенько дровця рубає.<br>

            Наварила вечеряти. Жде-жде — батька нема. От вона вийшла та й гукає:<br>

            — Ой хто в лісі, хто за лісом, ідіть до мене вечеряти!<br>

            Не чути нікого. Вона вдруге, втретє — не чути. Аж стукотить, гримотить Кобиляча голова.<br>

            — Дівко, дівко, одчини!<br>

            — Не велика пані — сама одчиниш.<br>

            — Дівко, дівко, через поріг пересади!<br>

            — Не велика пані — сама перелізеш.<br>

            — Дівко, дівко, зсади мене на піч!<br>

            — Не велика пані — сама злізеш.<br>

            — Дівко, дівко, дай мені їсти!<br>

            — Не велика пані — сама возьмеш.<br>

            — Дівко, дівко, влізь мені в праве вухо, а в ліве вилізь!<br>

            — Не хочу.<br>

            — Коли ж ти,— каже,— не хочеш мене слухати, так я тебе з'їм.</p>
        <p>Ухватила її, полізла на піч, забралась аж у самий куточок та й з'їла її, а кісточки забрала в торбинку й
            повісила на жердочці.</p>
        <p>А баба жде дочки ось-ось, як не видно — приїде в кареті панночкою.<br>

            У баби була сучечка, та така, що все правду казала.<br>

            От раз та сучечка бігає коло хати та й дзявкотить:<br>

            — Дзяв, дзяв, дзяв! Дідова дочка як панночка, а бабиної кісточки в торбинці.<br>

            Баба слухала-слухала, розсердилась, перебила сучечці ногу. А сучечка скака на трьох ногах та знов своєї:<br>

            — Дзяв, дзяв, дзяв! Дідова дочка як панночка, а бабиної кісточки в торбинці.</p>
        <p>Баба перебила їй і другу ногу. Не вгамувалась сучечка — дзявкає та й дзявкає, аж поки поперебивала баба їй
            усі лапки. Вона тоді вже качається, а все-таки своєї — дзяв і інше... Розсердилась баба і вбила сучечку.</p>
        <p>— Оце тобі,— каже,— за те, щоб не віщувала, проклята личина!.. Увійшов дід у хату.<br>

            — Піди-таки та й піди, діду, навідайся до моєї дочки: може, її вже й на світі немає.</p>
        <p>Пішов дід, найшов ту хатку, де кинув бабину дочку. Увійшов — нема нікого. Він заглянув на піч — там висить
            торбинка. До торбинки — повна кісток.</p>
        <p>— Правду, бачу, казала катова сучечка,— сказав він. Прийшов додому, показав бабі кісточки. Баба давай його
            лаяти:</p>
        <p>— Ти, сякий-такий, нарошне оддав її звірякам, нарошне з світу зігнав.</p>
        <p>І не було вже сердешному дідові просвітку до самої смерті...</p>
        <p>Як був собі цар да цариця, а в їх у дворі криниця, а в криниці — корець, моїй казці кінець.</p>
    </div>
</body>

</html>